# A main.py file lefuttatásával indul a játék!

## Feladat
Oldjunk meg egy klasszikus kínai feladványt Python segítségével!
A fejtörő a következő: „Egy udvaron nyulak és csirkék sütkéreznek a napon. Összesen 35 fejet és 94 lábat tudtam megszámolni.
Hány csirke és hány nyúl volt az udvarban?”
Tipp: használjunk for ciklust az összes lehetséges megoldás végig számolására!
A tökéletes megoldás egy olyan függvény(ek), amely:
általánosan tetszőleges számú fejre és lábra megkeresi a megoldást (ha létezik)
ehhez bekéri az adatokat,
ellenőrzi a bemenő adatokat (pl. szöveg, float, negatív egész szám),
ellenőrzi, hogy az adatok alapján a feladatnak van vagy lehetséges-e egyáltalán megoldása (pl. páratlan láb).
kiírja a lehetséges megoldást, megoldásokat
Ebben az esetben a fejek és lábak száma a bemenő paraméter, és a nyulak/csirkék száma a függvény kimenete.

## Feladat
Egy 4 műveletes számológép készítése Python segítségével.
Műveletek:
összeadás
kivonás
szorzás
osztás
Az ideális megoldás:
felkínál egy menüt, amiből ki lehet választani milyen műveletet szeretnénk végezni (1-4 kiválasztása a 4 alapművelet, minden másra kilép),
ehhez bekéri az adatokat (a műveletnek megfelelően hivatkozva rá),
ellenőrzi az adatokat,
elvégzi a műveletet és kiírja az eredményt formázással, hogy szerepeljenek benne a bejövő adatok és az eredmény is,
újra felkínálja a menüt

## Feladat
Másodfokú egyenlet megoldó Python segítségével.
Az ideális megoldás:
leírja mit csinál,
felkínálja, hogy akarunk-e számolni (I-igen, minden más nem)
az adatokat a másodfokú egyenlet kaninikus alakjának megfelelően kéri be (a, b, c-t), lásd erre vonatkozóan: https://hu.wikipedia.org/wiki/M%C3%A1sodfok%C3%BA_egyenlet
az adatokat ellenőrzi,
a Diszkrimináns alapján ki írja, hogy hány megoldása van az egyenletnek és kiszámolja azokat.
A valós számok halmazán a négyzetgyök számításhoz a Python math modulját javasolt használni (import math as math), míg a komplex számokhoz a cmath modult (import cmath as cmath), de ezt végső soron ki lehet váltani a megoldó képlet megfelelő átalakításával és a real, illetve az imaginárius rész külön-külön kiszámolásával és complex számmá alakításával a math modul alkalmazása melett). (Bármelyik megoldás jó ebből a szempontból)
